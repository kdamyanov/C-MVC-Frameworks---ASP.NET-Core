Курсът "ASP.NET MVC" ще ви научи как се изграждат съвременни уеб приложения с архитектурата Model-View-Controller, използвайки HTML5, бази данни, Entity Framework и други технологии. Изучава се технологичната платформа ASP.NET, нейните компоненти и архитектура, създаването на MVC уеб приложения, дефинирането на модели, изгледи и частични изгледи с Razor view engine, дефиниране на контролери, работа с бази данни и интеграция с Entity Framework, LINQ и SQL Server. Курсът включа и по-сложни теми като работа с потребители, роли и сесии, използване на AJAX, кеширане, сигурност на уеб приложенията, уеб сокети и SignalR и работа с библиотеки от MVC контроли. Включват се няколко практически лабораторни упражнения (лабове) и работилници за изграждане на цялостни, пълнофункционални ASP.NET MVC уеб приложения. Курсът включва работа по екипен проект за изграждане на уеб приложение и завършва с практически изпит по уеб разработка с ASP.NET MVC.
